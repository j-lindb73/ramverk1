---
---
Redovisning kmom03
=========================

### DI ###

Själva uttrycket Dependency Injection låter lite mäktigt och coolt men är i grund och botten inte så svårt att förklara. **Istället för att skapa ett statiskt beroende där en klass kräver tillgång till t.ex en annan klass eller en viss fil via sökväg, så *injicerar* man beroendet i klassen när den ska användas**. Det gör koden mindre beroende av den miljö den utvecklats i. Det ska också vara så att koden blir lättare att skapa enhetstester till men det har jag inte utforskat till fullo riktigt än.
Om jag sticker ut hakan och säger att DI inte är så svårt och förklara så är det en större utmaning att som novis fullt ut förstå vitsen med det. Varför ska jag krångla till det när det enklaste sättet att få tillgång till en fil är att bara köra en require till den? I det läge jag är i just nu är det inte säkert att det räcker bara med att "det blir bättre kod" och mer SOLID programmering. Stressen som kommer smygande när deadline för inlämning kommer gör att jag kanske, som tidigare sagts, nöjer mig med att saker och ting fungerar.

Men i det större perspektivet så VILL jag förstå hur saker funkar och om DI gör mig till en bättre programmerare så kör i vind. Kanske faller polletten ner ytterligare för varje moment vi genomför, det har ju hänt förut.

##### Service Locator #####
Detta handlar om att man registrerar information om ett ramverks tjänster/resurser "centralt" i en tjänst. Det bäddar för nyttjande av Dependency Injection och återanvändning av objekt för centrala metoder.

##### Lazy Loading #####

Detta innebär att en tjänst finns tillgänglig men den initieras inte förrän den behövs vilket sparar resurser.

### Andra ramverk ###

Både Symphony och Laravel Använder sig av en Service Container för att hantera centrala tjänster och vad jag kan förstå så har det stora likheter med hanteringen i Anax. Tittar man i dokumentationen så verkar de gå att konfigurera på en mängd olika sätt och med stor sannolikhet behöver man ha god koll på det om man ska bli en fullfjädrad Symphony eller Laravel-utvecklare. Tydligt är att de bedömer att designmönstret Service container går hand i hand med Dependency Injection.

### Min lösning ###

I kravspecen hade man valet mellan att hämta väderprognos eller historisk väderdata och jag valde prognos. När jag kommit fram till redovisningen så står det klart att OpenWeatherMap kräver multipla requests när man hämtar historiska data men jag lever med förhoppningen att det kommer räcka för godkänt moment trots att man inte behöver använda mcurl för framtida prognos. 

Min fasta övertygelse är att det finns tillräckligt att begrunda och lära sig i Kmom03 så behovet av mcurl för att få ett tillräckligt matnyttigt moment ser jag som överflödigt. Jag är också smärtsamt medveten om att det inte är jag som i slutändan bedömer det utan jag är utlämnad till den som rättar.

För att lösa detta moment återanvände jag stora delar av förra veckans kod. Jag valde att hålla kvar vid IP-adress som metod att hitta en geografisk plats och i det stora hela har jag kvar mina klasser. Det som tillkommit är klassen `WeatherRequest()` som innehåller curl-metoderna för att hämta väder-informationen.

Utöver ny funktionalitet med Väder-prognos innebär den stora förändringen i Kmom03 att jag hanterar mina API-nycklar på annat sätt. I Kmom02 följde jag en rekommendation av `@mos` att lägga endast nyckeln i en fil (`data/PRIVATE_TOKEN`) som inte ingick i det repo som synkroniseras med Github. Istället är det `config/apikey.php` som läser in den filen och det sker med en vanlig `require` i klassen som hanterar curl. 

Men i Kmom03 valde jag att skapa en tjänst i ramverket som heter `keystore` (skapas i `config/di/keystore.php`). Tanken bakom det är att `keystore` ska läsa in API-nycklar vid uppstart och göra dem tillgängliga i `$di`. Jag ändrade också så att det är ramverkets tjänst `configuration` som används för att läsa in konfigurationsfilen `config/keystore.php`.

Detta gör att API-nycklarna blir tillgängliga i de klasser de behövs om jag injectar `$di` i den klassen.

Lite blir ju känslan "Vad kan jag mer lägga i ramverket?" när man väl får det att funka men samtidigt är det nog bra att hantera det nyktert. Ett `keystore` är ju inte så dumt faktiskt men det ligger närmare till hands att utveckla den med mer konfigurationsmöjligheter än att lägga till fler av mina klasser i `$di` i nuläget. 


### Externa tjänster ###

Jag tycker det är väldigt roligt att hämta information via externa API:er. Det är ett snabbt sätt att göra min egen sajt lite mer intressant och det är mycket god träning att få en binge data (alltså JSON-data) som man ska bolla med och strukturera på bästa sätt. Samtidigt blir det mer "problem" att ta höjd för, framförallt när det gäller testning. Jag misstänker att det kommer bli en utmaning när vi ska etablera en CI-kedja om ett tag. Men det ska bli intressant!

### TIL ###

Jag stötte på patrull när jag skulle skapa `keystore-tjänsten` som berodde på att jag inte hade fullt koll på vad som blev resultatet av min konfiguration och varför det resulterade i en array som innehöll massa "extra" information. Min TIL blev att jag mer fick förståelse för hur ramverks-tjänsten `configuration` jobbade.