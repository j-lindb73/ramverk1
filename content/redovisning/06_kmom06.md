---
---
Redovisning kmom06
=========================

### anax/htmlform

Att använda anax/htmlform skapar en struktur som jag i grund och botten gillar. Eftersom den som gjort modulen sannolikt försökt skapa något som mappar mot ett verkligt behov är det inte omöjligt att också jag har det behovet och blir hjälpt av modulen, och får strukturen den ger på köpet.

Sedan beror det på hur omfattande modulen är. Fyller den mina behov samtidigt som det inte blir för komplex att sätta sig in i? Det är väl egentligen en återkommande fråga när man kommer till att välja ramverk eller att programmera i Vanilla.

Vad motsvarar mina och projektets behov på bästa sätt?

Vad gäller liknande lösningar så hoppar jag av gammal hävd och vana till Laravel och se, där finns en motsvarighet i form av Blade som är en template-motor. Efter att ha läst en del i den manualen så landar jag i att det får finnas goda skäl till att lära sig det helt enkelt. Det handlar troligtvis om stora byggen där man är mer beroende av att strömlinjeforma, både sättet att utforma en applikation, men också begränsa möjligheterna för utvecklaren att frångå en standard. 

Det skapar friktion att göra undantag.

### Active Record

Detta är ett designmönster som kändes tilltalande så fort jag såg det. Det pratas om att det är positivt i arbetslag där alla kanske inte känner sig bekväma med att använda SQL och man kan därmed underlätta för dem genom att använda ORM (Object Relational Mapping)

Jag tycker faktiskt att, trots att jag "kan" SQL tillräckligt för att skapa en CRUD-applikation, så blir det bekvämt att inte ställa om hjärna till SQL-syntax utan fortsätta använda objektorienterad programmering även för kommunikation med databasen. 

Men när man kommer till lite mer komplexa sökningar eller applikationer lägger man till en onödig komplexitet genom att använda Active Record. Det passar sig till basala CRUD-applikationer.

Laravel har en modul för ORM som heter Eloquent. Det är en stadig lunta med information om hur man hanterar olika saker relaterade till databas-access och det ser ut som om de modeller man skapar kommer kunna hantera väldigt många av de behov man kan ha och situationer som kan uppstå. Jag har sagt det förut men jag gillar Laravels dokumentation. 


### Scaffolding

Frågan är om jag ens är tillåten att ha en åsikt om Scaffolding i detta läge. Enda relationen till det, som jag har varit medveten om, är ju i övningarna för detta moment. Men de övningarna gillade jag...de gick igenom både templates och Active Record på ett smart sätt utan att blanda in mängder med kodande så det kanske är den stora behållningen av konceptet? Att man kan automatisera saker som gör att man håller fokus på den större bilden...?

Laravels implementation, som jag tolkar till att vara Jetstream, hjälper utvecklaren att t.ex. implementera stöd för olika frontend lösningar med hjälp av scaffolding. I vanlig ordning är det inte det första man gör när man sätter igång ett projekt i Laravel på grund av att man behöver lära sig att hantera det extra lager det ger kring applikationen.

### Test

Eftersom det är svårare att ställa krav på den miljö som Book hamnar i är det svårt att skicka med test som fungerar från början. Det är många steg innan man kommer till ett response. Ett Book()-objekt skapas och via ActiveRecordModel och information i $di skapas kopplingen till databasen och informationen hämtas. Att bryta sig in i denna kedja av händelser med ett enhetstest blir svårt. Kanske kan man testa de enskilda komponenterna men en mer hållbar lösning blir integrationstest där vi ser om en "beställd förändring" ger ett önskat resultat i databasen.

### TIL
Jag råkade ut för ett namespace-fel där 3 filer var inblandade och jag hade lyckats göra fel i 2 av dem. Det gjorde att delar av applikationen fungerade men inte som det var tänkt och den 3:e filen som var inblandad hade jag gjort rätt i. Nu satt jag och försökte komma på hur jag skulle förändra fil nr 3 så allt funkade istället för att tänka till och inse att det faktiskt var fel i de 2 första filerna. 

Av det kan man lära sig att bara för att fler saker är gjorda på ett sätt behöver det sättet inte vara rätt!