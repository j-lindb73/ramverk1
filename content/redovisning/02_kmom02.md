---
---
Redovisning kmom02
=========================

Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?
Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?
Har du någon erfarenhet av designmönster och kan du nämna och kort förklara några designmönster du hört talas om?
Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.
Vilken är din TIL för detta kmom?


### MVC (Model-View-Container) ###

Någon medveten användning av MVC har jag ju inte presterat vad jag vet om. Men konceptet som sådant känns ju smart eftersom man delar upp applikationens funktioner i olika delar vilket gör att varje del av koden får sitt ansvarområde. Visserligen skapar vi fler filer som vi får hoppa mellan vid t.ex. felsökning men strukturen blir bättre. Man behöver veta: 

- ...vad klassen ska göra...
- ...vad den behöver för input för att klara av vad den ska göra...
- ...och vad den ska lämna ifrån sig för att ha gjort det den har ansvar för.

En klass helst bara ska ha EN uppgift och följer man det uppfyller man S:et i programmeringsprincipen SOLID. Det innebär att det blir tydligt var saker och ting "sker" i applikationen.


### SOLID ###
I övrigt när det gäller SOLID så känns det väl som en del fladdrar över huvudet. I många fall är jag nöjd bara jag får till saker och ting så de fungerar och om de sedan följer en princip som stämplar koden som bra, ja, då är det ju en bonus. Likt mycket annat tror jag att man behöver skriva en hel del kod för att på ett seriöst sätt kunna resonera om vad bra och dålig kod är och det är ju det vi håller på med.
När jag sitter och försöker lösa uppgifterna så går funktion före form i första läget men det finns hela tiden en fundering på hur jag kan göra det så *snyggt* och *rätt* som möjligt och ändå få det att fungera. Kanske kan man börja med att fokusera på t.ex. S:et som är ganska enkelt att förstå. En klass - en uppgift. Sedan bygger man på med med de andra bokstäverna i takt med att det finns behov eller känns naturligt. Det man märker efter ett tag (och som det trycks på i föreläsningar och annat) är att det blir svårt att enhetstesta när man INTE strävar efter SOLID. När jag nu, med stapplande steg, försöker bygga enligt SOLID så borde det ju märkas att det blir lättare att skapa test till applikationen.

I korta ordalag innebär SOLID att de klasser man gör ska vara många, små, ha EN uppgift, vara låsta för modifiering men kunna utökas för att möta nya förutsättningar. Det är också att föredra att vara beroende av interface istället för klasser.

### Designmönster ###

Spontant känner jag inte att jag använt några etablerade designmönster tidigare. Det har ju mest handlat om att strukturera kod så den har blivit lätt att följa och ett uppdelat ansvarsområda. Jag tänker på första kursen förra hösten - HTMLPHP. Där användes ju en typ av frontcontroller som hämtade filer som laddades in. Säkert har vi använt sätt att skriva kod som ser sin motsvarighet i ett befintligt designmönster, fast kanske bara en liten del av det.

### Ramverk ###

Jag valde att titta på Symphony och Laravel. För det första måsta jag säga att Laravels dokumentation kändes mycket bättre på något sätt. Den var, för mig, lättare att ta till mig och jag tror att tröskeln skulle vara lägre för mig att komma igång, i alla fall så länge de thandlar om att konfigurera routern och utnyttja dess potential. Symphony blandade in olika sätt att specificera routes (YAML, XML, PHP) och det blev bara knas tycker jag. Visst, nu läser man ju den officiella dokumentationen så den ska ju vara matig på så sätt att den täcker så mycket av möjligheterna som den kan. Men Laravel borde vara lika kompetent som Symphony så om om det var dokumentationen som låg till grund för mitt val av ramverk så skulle jag välja Laravel.

Men till syvende och sist handlar det antagligen om att jobba med ramverket för att lära sig det. I nuläget relaterar man ju en hel del till Anax eftersom vi jobbar med det mer och mer och det blir nån slags basreferens. Sättet att knyta och mounta en kontroller i Anax för att ta hand om requests känns inte helt fel och då snappar man ju upp likheter när man tittar på andra ramverk.

### TIL ###

Jag valde ju att göra att bryta ut min hantering av IP-sökningen redan i Kmom01, jag hade inte saker i kontrollerna som hörde till annat än att specificera routes. Det jag märkte nu i Kmom02 är att jag inte varit inne i kontrollerna och pillat alls. Jag har kunnat lägga till sökning av geografisk position och en karta och det borde väl peka på att jag närmat mig MVC lite i alla fall.