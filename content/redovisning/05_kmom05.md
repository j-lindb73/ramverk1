---
---
Redovisning kmom05
=========================

### Modul

[https://github.com/j-lindb73/weather](https://github.com/j-lindb73/weather)

### CI-kedja

Jag valde att integrera Redovisa-sidan i en CI-kedja redan från början och valde då Travis och Scrutinizer som verktyg, mycket eftersom vi använt dem innan och de kändes bekväma. 

Till att börja med köpte jag att det testen inte gick igenom fullt ut när vi blivit beroende av API-nycklar utan det var först i Kmom04, när vi skulle bryta ut modulen, som jag la mer kraft på att fixa till det. Kmom04 innehåller ju som krav att testen ska fungera och vill man vettig kodtäckning så behöver man ju ha kvar sina test och få dem att fungera.

Eftersom det gjordes så mycket jobb med tester i Kmom04 så låg det nära till hands att kombinera det med CI-kedjan. Så egentligen kan man säga att jag gjorde Kmom04 och Kmom05 ihop. Det som lämnades till Kmom05 var mycket att titta på vad Scrutinizer sa om min kod och hur jag kunde förbättra den. Det handlade om semantiska saker men framförallt gjorde jag en uppryckning i kodtäckning från dryga 80% till 98% vilket jag är nöjd med.

Jag aktiverade också Circle-CI utan större problem då det redan fanns en konfigurationsfil i Redovisa-repot. Med tanke på att Travis började rapportera fel, troligtvis på grund av en buggig uppdatering av Xdebug, så kändes det skönt att fylla på Readme-filen med ytterligare en grön badge!

Utan tvekan är det i nuläget Scrutinizer som jag finner mest nytta i. Den kör igenom mina tester och att få koll på både kodtäckning och kodkvalitet är ju guld värt! Jag har sagt det förut att det är något jag tror jag kommer använda i framtiden, oavsett om jag sitter ensam eller jobbar med flera i projekt.

### Förbättringar

Som jag nämnde ovan så förbättrade jag min kodtäckning ganska radikalt och med den manövern hoppade jag även upp 2 tiondelar i kodkvalitet. Rent praktiskt flyttade jag ett par duplicerade if-satser i mina kontroller mot att, med hjälp av ett "injectat" objekt, hantera det i klassen WeatherRequest istället.

Vid en första anblick är jag inte helt säker på att koden blev mer överskådlig men i ett större perspektiv tror jag den blev det. Hur som helst bedöms det av Scrutinizer som ett bättre sätt att jobba.

I skrivande stund ligger modulen på 98% kodtäckning och 9.87 i kodkvalitet.

### Laravel och CI

Jag kan inte läsa mig till hur Laravel har satt up sin CI-kedja på Laravels sida. Det som dock framgår är att support för PHPUnit är med från start i ett Laravel-bygge. 

Tittar man vidare på Github-repon kopplade till Laravel så ser man att "alla" innehåller en `.styleci.yml` som var nytt för mig men mycket tyder ju på att det har med Ci att göra. Läser man i dokumentationen för [StyleCI](https://docs.styleci.io/) står det att StyleCI följer med Laravel-applikationer som standard och att man kan använda det för att applicera Laravels kodstil automatisk på sina applikationer. 

Dock lyckades jag inte hitta något sätt att se aktuell kodtäckning eller kodkvalitet, tolkar det som att det inte är tillgängligt publikt?


### TIL

Det jag har lärt mig detta moment och det förra handlar om git och det är att jag börjat göra commits mycket oftare. Plötsligt fick jag känslan av att minsta lilla händelse borde committas och läggas till handlingarna och dit trodde jag faktiskt aldrig att jag skulle komma. Ärligt talat förstår jag inte riktigt hur det gick till?

Kanske handlar det om att mycket av basen i programmeringen var "klar" och att det handlade mer om små förändringar, och förhoppningsvis förbättringar, som snabbare kunde permanentas.

Jag lyckades också plocka bort en hel del jobb när jag försökte backa en lokal commit så det finns mer att lära sig för att utveckla ett fungerande arbetssätt helt klart.

