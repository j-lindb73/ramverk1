---
---
Redovisning kmom01
=========================

### Var är jag och vart ska jag

Det jag vill känna att jag utvecklas i är att förstå mer om vad som händer och varför i ett ramverk. Vi slänger oss med uttryck som callback, $di-style och $app-style 
och det kanske borde vara självklart att jag ska förstå de koncepten fullt ut efter ett år men tyvärr, det gör jag inte. Däremot **ökar** förståelsen i takt med att jag jobbar 
med sakerna och till och från rätas ett frågetecken ut till ett uttropstecken. 

Så, som sagt, jag vill förstå mer av vad jag gör och varför. För när man förstår blir det lättare att ta ut svängarna och göra olika val beroende på projektet för stunden. 
Det som känns som en styrka är att när jag tittar på underrubrikerna på PHP The right Way så är det väldigt mycket jag känner igen och som behandlats i andra kurser under året.
Det gör att det känns lättare att gräva djupare och lära sig mer för man förstår vitsen med t.ex. Composer eller PHPUnit. 


Det är väl det jag känner är den stora nyttan med en community. Det verkar finnas människor som brinner för att, dels lära sig saker riktigt grundligt, och sedan dela 
den kunskapen med andra. Det är riktigt vackert tycker jag. Men för egen del är jag dålig på att använda mig av denna resurs, jag vill inte belasta andra med mina problem, typ. Men å andra sidan är det ju frivilligt om de vill svara eller inte så man kanske skulle testa detta lite mer.


### Ramverk 2020

Jag har tagit denna info från sidan [kinsta.com](https://kinsta.com/blog/php-frameworks/) som hade en artikel om PHP-ramverk - vad det är, varför man (kanske) ska använda dem och till sist en lista på de "bästa" 2020. Det framgår inte på sidan hur de bedömt ramverken för att kunna rangordna dem men de har vaskat fram saker som lite sticker ut med respektive ramverk och det tycker jag var intressant och nyttigt.

1. Laravel (2014: 1:a)
2. Symphony (2014: 3:a)
3. CodeIgniter (2014: 4:a)

Phalcon som var 2:a 2014 har nu halkat ned till position 8. I likhet med 2014 års undersökning kanske man inte ska dra för stora växlar av detta. Ett undersökning av ett ramverks popularitet ligger ju en hel del i betraktarens öga beroende på hur man gör mätningen, som i detta fall inte riktigt framgår.

Pratet om en ramverks-fri värld kanske går hem hos mer etablerade utvecklare men jag känner att det finns en klar vits med ramverk. De sätter en standard för hur saker och ting ska se ut och fungera i ett större perspektiv. Använder man ett ramverk blir det bäst om man rättar sig efter det eftersom det ger en stämpel på att projektet är *"godkänt"* och när fler och fler använder ramverket så vaskas det bästa fram ur det och det utvecklas vidare.

Att istället plocka bibliotek fungerar ju också och jag tror inte något av det behöver stå tillbaka för det andra eftersom vi är olika. Finns det behov och önskemål inom opensource-communityn så kommer de att tillfredsställas på det ena eller andra sättet.

### Me-sida
 
Min redovisa-sida ser i mångt och mycket ut som den gjort tidigare moment. Jag väljer att lägga fokus på andra bitar än vackert utseende. Mina kontrollers förberedde jag för både GET och POST-requests och med GET så använde jag query-strängen, inte url:en. Jag insåg nyttan med att flytta vissa delar till en egen class så allt jobb med att verifiera IP-adressen görs i den. 

Jag passade också på att sätta upp en CI-kedja med hjälp av PHPUnit-testerna och Travis. Även kodtäckningen finns att tillgå på Scrutinizer och jag måste säga att jag verkligen gillar det. Man får så bra tips på saker att rätta till så det blir en värdefull återkoppling på koden. Just nu känns det som något jag verkligen vill fortsätta med.

### TIL
TIL för detta moment har med med $di att göra. Det är fortfarande ganska abstrakt för mig hur det funkar men nu börjar jag i alla fall *tro* på det. Är det inte lite magiskt att man får tillgång till så många bra grejer i ramverket på detta sätt? Coolt är det i alla fall...