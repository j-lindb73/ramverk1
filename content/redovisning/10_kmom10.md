---
---
Redovisning kmom10
=========================

### Grunden ###

Min sida bygger inte på något speciellt tema utan den är en ren fråga/svar/kommentars-sajt och jag valde att använda samma grund som vi använt under kursens gång. En mental förlaga var ju Stackoverflow så jag kallar min version [Stacko](http://www.student.bth.se/~jolb15/dbwebb-kurser/ramverk1/me/kmom10/stacko/htdocs).

Första sidan innehåller den sammanfattning som ingår i kraven samt länkar för att skapa nytt. Alla routes som skapar nytt material (samt radering av kommentar) ska vara skyddade bakom inloggning utom Create user.

**Users**

När en ny användare skapas loggas man automatiskt in som den användaren, det är smidigt. När man är inloggad kommer man åt att se alla användare via länken under Users men man kan bara redigera sin egen profil. (Förnamn och efternamn)

För att logga ut finns en länk i menyn under Users.

**Posts**

Jag valde att använda samma tabell för alla typer av inlägg (fråga, svar). Detta underlättar när man skapar kommentarer för man behöver inte bry sig om vilken post-typ man kommenterar.

Översikten för Posts visar alla inlägg med det nyaste överst. Denna vy lider en hel del av min begränsade styling men man ser i alla fall om posten är en fråga eller ett svar. Dels visas en symbol i första kolumnen (Posttype), sedan (ViewPost) visas ett länkat id om det är en fråga. I nästa kolumn (ParentPost) visas ett id om det är ett svar och länken går till dess "förälder-post".

Sedan lite innehåll från posten (Title, Test, Created) och till sist, möjligheten att skapa ett svar (om posten är en fråga) eller en kommentar.

Klickar man in på en Post får man all information och tillhörande frågor och kommentarer om det finns några. 

Här kommer man också åt att redigera posten men jag valde att inte skapa möjligheten att ta bort posts.

**Tags**

Tags skapas i samband med Posts och det skapade lite huvudbry. Skulle de ligga i Post-tabellen eller ska de ha en egen tabell? Det blev ett många-till-många-förhållande och det är väl inte fel lösning men i nuvarande lösning finns inte möjligheten att redigera tags utan de är statiska. Det är också bara på Frågor som man kan skapa Posts, inte svar. Det var lite spännande att jobba med det valet, att plocka bort möjligheten i gränssnittet.

Taggar visas rangordnade och i vilka Posts de finns om man klickar på Tags i menyn.

**Comments**

Comments i menyn visar alla kommentarer och man kan klicka på id:t till vänster för att redigera, dock endast sina egna kommentarer. 

Klickar man på id:t till höger kommer man till den Post som kommentaren tillhör.

### Slutsats ###

När jag startade detta hade jag stora planer på att jobba mer med utseende än vad jag gjort tidigare men det slutar (som vanligt) med att jag inte hinner lägga mycket kraft på stylingen. 

Ärligt talat så är det lite tråkigt för det gör så mycket för det slutgiltiga intrycket hur allting ser ut. Men fokus har istället varit att försöka få till en vettig lösning tekniskt. Jag har försökt använda de designmönster vi gått igonom på kursen, det var ju ändå syftet. Sedan blir det förstås tråkigt att rätta när det ser lite "plain" ut. 

I vanlig ordning tycker jag att man fick en ganska god grund till projektet genom de inledande kursmomenten så jag kände mig ganska lugn att jag skulle hinna med det. Jag tog mig först en fundering på vilken databashanterare jag skulle välja och hur jag skulle göra databaserna. Det landade i MySql, mycket på grund av att jag gillar att jobba i MySql Workbench och infrastrukturen fanns ju sedan tidigare kurser så att vi inte jobbat med det i denna gjorde inget.

Eftersom kursen behandlar olika designmönster kändes det som om jag ville använda Active Record och Query Builder i möjligaste mån och det gick väl hyfsat tycker jag. Vissa saker blir lättare och andra gav en liten tröskel innan jag hittade formen för hur jag ville jobba. Kanske kan min kod bli bättre men jag tycker ändå att jag skapat en ganska god strategi i utvecklingen.

### Tankar om kursen ###

Överlag tycker jag det har varit intressant. Jag har helt klart fått en bättre förståelse för hur Anax fungerar som ramverk och hur jag kan påverka det. Jag vet att kommentarerna från tidigare år har varit att man istället skulle använda ett etablerat PHP-ramverk som t.ex. Laravel och jag kan förstå den åsikten. Det skulle finnas väldigt mycket hjälp att få från Internet och dokumentationen av själva ramverket är ju förstklassig.

Men jag förstår också valet att ligga kvar på Anax eftersom det ger möjligheter att bättre förstå strukturen i själva ramverket och det är ju mer förenligt med kursens mål tror jag. Om man valt ett större, etablerat ramverk hade troligtvis fokus handlat mer om att prestera en fantastiskt lösning med det ramverket och hur själva "motorn" fungerade hade inte fått samma attention. Möjligheterna att på egen hand (med hjälp av Internet) skapa en applikation i Laravel är ju mycket större än att på egen hand lista ut hur Anax är byggt.

Så för en grundligare förståelse i hur man kan bygga upp ramverk och vilka principer man kan använda sig av kan jag definitivt rekommendera kursen...men hade det blivit "roligare" att lära sig t.ex. Laravel? Kanske...

Något jag har uppskattat är "programmeringsstugorna" där man kan prata om ett problem eller en svårighet och sedan MÅSTE jag ge en eloge till de oftast mycket genomarbetade svaren som kommit från mos i Discord...plus på det!

Betyget blir 7 av 10...